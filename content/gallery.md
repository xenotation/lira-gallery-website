+++
title = 'Галерия Лира'
date = 2025-01-08T09:12:25+02:00

artist = "ЕКИП"

team = ["Георги Михов /техник/", "Катрин Кочорапова /графичен дизайнер/", "Никола Стоянов /уеб/", "Николай Марков /историк/", "Христо Калоянов /куратор/"]

layout = "gallery"
+++

Галерия „Лира“ се открива през 2024 г. и се помещава във входната витрина на сграда, представителна за българския архитектурен модернизъм, на улица „Генерал Йосиф Гурко“ 45 с архитект Васил (Васко) Василев. Целта на галерията е да представя едно художествено произведение за период от два месеца от млад или установяващ се артист.Макар видима непосредствено от улицата витрината поставя всяко избрано художествено произведение в пресечната точка между публичното и частното представяне на изкуство. По този начин в галерия „Лира“ търсим как съвременното изкуство може да бъде представяно едновременно като публично общодостъпно и в същото време като частно съхранявано произведение. По сходен начин галерия „Лира“ обръща внимание на архитектурните характеристики на сградата, в която се намира, като същевременно се опитва да осмисли конкретното място на сградата и неговата история спрямо променящия се урбанистичен план на град София. Така сайтът на галерията проследява представените художествени произведения и техните автори, както и събраната история и архивни материали за сградата.

Екипът на галерията са наематели в същата сграда, като съдействие за осъществяването на галерия „Лира“ имат етажните собственици и верни съмишленици.
